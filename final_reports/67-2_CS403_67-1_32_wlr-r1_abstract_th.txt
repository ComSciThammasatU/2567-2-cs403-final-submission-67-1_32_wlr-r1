การพัฒนาเครื่องมือสแกนหาช่องโหว่ของเว็บเซิฟเวอร์แบบอัตโนมัติบนพื้นฐานของเดเบียน
THE DEVELOPMENT OF DEBIAN-BASED AUTOMATION WEB SERVER VULNERABILITY SCANNER NET-TOOL
ความปลอดภัยของข้อมูลและสารสนเทศเป็นเรื่องที่องค์กรควรให้ความสำคัญเป็นอันดับแรก เนื่องจากการใช้งานทรัพยากรของเทคโนโลยีสารสนเทศเพิ่มขึ้นอย่างก้าวกระโดด ทำให้เกิดการโจมตีทางไซเบอร์และช่องโหว่ขึ้นภายในองค์กร การทดสอบเจาะระบบจึงเป็นกระบวนการที่จำเป็นเพื่อใช้ในการตรวจสอบ ประเมิน วิเคราะห์ และแก้ไขช่องโหว่ที่เกิดขึ้น บ่อยครั้งการทดสอบเจาะระบบด้วยตนเองจำเป็นที่จะต้องใช้ผู้เชี่ยวชาญเฉพาะทางในการทดสอบช่องโหว่เหล่านั้น หากช่องโหว่มีมากขึ้น ทางองค์กรจำเป็นต้องใช้บุคลากร ทรัพยากร งบประมาณ และเวลาจำนวนมากในการดำเนินการแต่ละครั้ง โครงงานนี้จึงนำมาตรฐานการทดสอบระบบที่ครอบคลุมมาประยุกต์ใช้กับระบบอัตโนมัติ เพื่อพัฒนาเครื่องมืออัตโนมัติที่สามารถเพิ่มประสิทธิภาพในการทดสอบเจาะระบบ ลดความซับซ้อนในการปฏิบัติงาน ลดการแทรงแซงของมนุษย์และข้อผิดพลาดจากมนุษย์ อีกทั้งสามารถทดสอบซ้ำได้โดยไม่ต้องจัดเตรียมทรัพยากรใหม่ตั้งแต่เริ่มต้น